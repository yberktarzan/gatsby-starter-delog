---
template: BlogPost
path: /bilprog101
date: 2021-05-27T12:57:24.785Z
title: Bilgisayar Programcılığı 101
metaDescription: Bilgisayar Programcılığı – Yol Haritası
thumbnail: /assets/OzelMac.JPG
---
# Bilgisayar Programcılığı – Yol Haritası

Yolumuza öncelikle programlamanın ve programcının ne olduğunu öğrenerek başlayalım.

## Programlama:

Bir amaca hizmet etmesi için oluşturulan algoritmanın bir programlama dilinde yazılarak bilgisayar tarafından işlenmesine programlama denir.

Ufak bir örnek verelim:

**Sorun:** Kullanıcıların yaş girerken yaptığı yanlışlar.\
**Çözüm:** Girilen sayının 0'dan küçük olup olmadığını sorgulamak.

![Algoritma](/assets/algoritma.png "Algoritma")

**Programlama**, günlük hayatımızdaki genel problemlerin makinelere tanıtılma, öğretilme ve öğretilen çözüm yolları ile sonuca ulaştırılma amacıyla kullanılan bir teknik terimdir. 

Programlamayı çok farklı cümleler ile tanımlayabiliriz, benim için en anlamlı tanımı: “Bilgisayarın bir sorunu nasıl çözmesi gerektiği ile ilgili verilen talimatlardır.”

## Programcı:

Bilgisayar programcısı, yazılım kodlarını bilgisayarın izleyebileceği mantıksal bir diziye dönüştüren programlar yazar.(“Sorunu programcı çözer, bilgisayar ise çözüme giden yolda araçtır.”)

Burada *önemli anahtar kelimeler* şunlardır:

**Siz:** programcı(siz) olmadan, bilgisayar hiçbir işe yaramaz.

**Problem Çözmek:** bilgisayar bir araçtır, karmaşık olabilir ama büyülü değillerdir, sadece görevleri kolaylaştırır.

> Bill Bryson der ki: “A computer is a stupid machine with the ability to do incredibly smart things, while computer programmers are smart people with the ability to do incredibly stupid things.”



## Bilgisayar Programcılığı Dersleri

Her üniversitede genel olarak dersler aynıdır fakat her üniversitenin kendi ders planında farklı dersler bulunabilmektedir. Genel olarak:

* Programlamaya Giriş – Algoritma
* Bilgisayar Ağları
* Grafik Tasarım
* Veri Tabanı 
* İşletim Sistemleri
* Web Tasarım - Web Programlama
* Nesne Tabanlı Programlama
* Veri Yapıları
* Bilgisayar Donanımı
* Mobil Programlama
* Diller: C/C++, C#, Java, Python, SQL,  HTML – CSS – Javascript
